---
title: "L'intercessione del polinomio di Taylor"
date: 2999-02-16T00:00:00+00:00
description: ""
tags: []
---

Era la fine del 2009. Mi trovavo a lezione di analisi matematica al Dipartimento di Matematica e Informatica dell'Università della Calabria.  
Ho avuto la fortuna e il privilegio di sostenere l'esame con il [Prof. Giuseppe Marino](https://www.unical.it/storage/teachers/gmarino/).  
Era arrivato il turno della dimostrazione del [teorema di Taylor](https://it.wikipedia.org/wiki/Teorema_di_Taylor).

Con la sua consueta passione, Giuseppe Marino iniziò a spiegare il teorema di Taylor e, una volta completata la dimostrazione, si fermò per qualche minuto osservando la lavagna.  
Poi, con un sorriso straordinario, disse: “Ora guardate attentamente la lavagna, non è meraviglioso? Prendete ora una Coca Cola e godetevi questo momento”.

Era serio. Lui godeva di quel momento, di quella dimostrazione, di quel teorema, di quella bellezza matematica. Era l’uomo più felice della terra.

**Ancora non lo sapevo, ma quel giorno plasmò completamente il mio percorso universitario e la mia carriera.**

Non so cosa ne pensassero i miei colleghi durante la lezione, ma io capii una cosa: se mai avessi continuato a occuparmi di informatica, avrei voluto avere la sua stessa dedizione e passione.  
Da allora, ogni giorno, ogni volta che mi occupo di qualsiasi task o progetto, cerco la chiave che possa tenere viva la passione per questo mestiere.

**Qualcosa che valga una Coca Cola.**

Oggi Giuseppe Marino è professore emerito del Dipartimento ed è stato nominato tra i 95 migliori matematici del mondo.  
A distanza di anni, quella lezione guida ancora il mio percorso e mi ricorda che la passione è la chiave per onorare adeguatamente questo mestiere.

Scriverò, saltuariamente, in questo spazio di tutto ciò che possa valere una Coca Cola.
